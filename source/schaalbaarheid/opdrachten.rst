Opdrachten
==========

(opdrachten bij schaalbaarheid)

**Opdracht**.
De Wet van Metcalfe stelt dat de waarde van een netwerk evenredig is met het kwadraat van het aantal deelnemers in het netwerk.
Dit kun je ook anders zeggen: elke nieuwe deelnemer voegt voor de al aanwezige deelnemers waarde toe.
Ga na of dit geldt (aannemelijk is) voor een aantal van de sociale netwerktoepassingen die je gebruikt.
Wat betekent dit voor het overstappen op een andere sociale netwerktoepassing?

**Opdracht**.
Stel dat de leden van een team 5 minuten per dag nodig hebben voor direct overleg met elk van de andere teamleden.

* hoeveel tijd heeft een teamlid in een team van 6 personen per dag nodig voor direct overleg?
* wat is de verhouding tussen "productieve tijd" en "overleg" in dit geval, bij een werkdag van 8 uur?

**Opdracht**. Het team van de vorige opdracht verdubbelt in grootte: van 6 naar 12 personen;

* hoeveel tijd heeft elk teamlid nu nodig voor direct overleg?
* wat is nu de verhouding tussen "overleg" en "productieve tijd"?
* welke conclusie(s) kun je hieruit trekken? Op welke manieren kun je dit probleem oplossen?

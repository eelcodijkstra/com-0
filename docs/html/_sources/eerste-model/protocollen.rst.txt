Protocollen
===========

Het geheel van regels en afspraken om een communicatie goed te laten verlopen noemen we een *protocol*.

Soms maken we in het dagelijks leven afspraken voor communicatie;
een voorbeeld is de afspraak wie in de klas (of in een vergadering) op een bepaald moment mag spreken.
Je mag pas spreken als dit mag van de docent.
Als je iets wilt zeggen steek je je vinger op, om de docent duidelijk te maken dat je iets wilt zeggen.
Door dit protocol voorkom je dat iedereen door elkaar heen praat: dan is er geen communicatie meer mogelijk.
Maar voor de meeste dagelijkse communicaties gebruiken we protocollen op basis van gewoontes en stilzwijgende afspraken.

Voor technische communicatie, bijvoorbeeld tussen twee computers, moeten we de regels en afspraken precies vastleggen.
Vaak gebeurt dit als onderdeel van een *communicatietandaard*.
